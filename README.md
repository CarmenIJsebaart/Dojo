# Dojo

Computers vertellen wat ze moeten doen. Dat is de basis van programmeren. Vanaf donderdag 3 september kun je bij de DOJO leren hoe je je eigen programma's maakt (vooral games natuurlijk!) op PC, mobiel en Nintendo DS. Voorkennis is niet nodig. Deze avond is cursusavond, waarin samen leren programmeren voorop staat. We zullen aan de slag gaan met Processing en SFML (een C++ bibliotheek), maar de leerlingen zijn ook vrij hun eigen weg te kiezen.

 * Dag: elke donderdagavond, behalve op feestdagen en in de kerstvakantie
 * Tijd: 19:00-22:00, pauze van 20:30-20:45
 * Locatie: De Jonge Onderzoekers Groningen, www.djog.nl, Dirk Huizingastraat 13
 * Kosten per leerling: September t/m december: 20 euro, januari tot en met mei: 20 euro, juni en juli: 10 euro
 * Leeftijd: 8-18 jaar
 * Benodigdheden: laptop met WiFi. Het is aan te raden om de leiding het admin/root wachtwoord te geven; deze wordt dan vertrouwelijk behandeld
